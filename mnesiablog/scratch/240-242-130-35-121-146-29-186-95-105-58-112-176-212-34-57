(Düzenlenmeli 2-3 Soru olarak da ayrılabilir.) Yurt dışında yaşadığınız dönemlerde özellikle akademik ve aktivist çevre dışında kalan toplulukların Türkiye'deki azınlıklar ve kimliklerin durumu hakkındaki düşüncelerini gözlemleme şansınız oldu mu? Özellikle LGBTİ hareketinin uluslararası anlamda -büyük oranda - kazanımlarının yüzyılın son çeyreğine sıkıştığını görmekteyiz. Bu nedenle, Batı toplumlarında da özellikle toplumu kutuplaştıran bir kavramlar zinciri varken (toparlayamadım cümleyi) eşcinsel evlilik, eşcinsel ailelerin
evlat edinme hakları vs gibi tamamen heteroseksüel bir aile düzleminden kurgulanmış sistemin cevap vermekte zorlandığı durumda temel hak ve özgürlüklerin ön planda olduğu Avrupa toplumlarının bu sosyolojik kargaşayı nasıl atlatacağı konusunda fikirleriniz nelerdir? Ülkemizde azınlık ve kimlik odaklı hareketlerin bu noktada Avrupa'dan farklılaşan tarafları nelerdir?


Kürt ulusal hareketini dışarıda tutarsak, gezi direnişi ile birlikte Türkiye 70'li yıllardan bu yana karşılaşmadığı bir toplumsal başkaldırıyı yaşadı. 15 yıldan fazla bir süredir AKP Türkiye'de ezici bir çoğunluğun desteğini alarak iktidarını sürdürmekte. Her geçen gittikçe daha da baskıcı bir rejimle karşı karşıya kaldığımız gerçeğini gezi direnişinin genç, örgüt odaklı olmayan ve kendi dilini yaratan karakteri ile karşılaştırdığımızda sosyolojik açıdan yeni gezi direnişlerinin olmasını
beklemek mi yoksa bu dinamik kitlenin muhalefeti farklı alanlarda daha örgütlü bir yapı ile yürüterek ilerleteceğini beklemek mi daha doğru olur? Baskının arttığı noktada AKP'nin toplumsal tabanda karşılık bulabilmesini sadece medya, kapital ve polis gücüyle açıklamak yeterli olabilir mi? 

